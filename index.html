<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>essay</title>
	<style type="text/css">
		h1{
			text-align: left;
			font-size: 1cm;
			color: black;
			text-transform:capitalize;
		}
		h2{
			text-align: left;
		}
		h3{

		}
		p{
			text-align: justify;
			text-indent: 24px;
			line-height: 24px;
		}
		.sign {
    float: right; 
    border: 1px solid #333; 
    padding: 15px; 
    margin: 10px 0 5px 5px; 
    background: #f0f0f0; 
   }
   .sign figcaption {
    margin: 0 auto 5px; 
   }
	</style>
</head>
<body>
<h1>ОСНОВНІ ЕТАПИ СТАНОВЛЕННЯ І РОЗВИТКУ
ЕТНОГРАФІЇ УКРАЇНИ.
УКРАЇНСЬКА ЕТНОГРАФІЯ ЯК САМОСТІЙНА ГАЛУЗЬ ЗНАНЬ</h1>
<h2>1. Етнографічні дані в історичних джерелах.</h2>
<p>Серед науковців до сьогодні точаться дискусії щодо початку етнологічних досліджень
на українських територіях. Перші, власне етнографічні дані в українських джерелах, були
зафіксовані Нестором у «Повісті минулих літ» (на межі ХІ-ХІІ століть). Автор подає
детальний опис східнослов’янських племен та намагається віднайти відповідь на питання
про походження слов’ян.</p>
<p>Морально-етичні традиції давніх русичів розкрито у праці київського князя
Володимира Мономаха «Повчання дітям».</p>
<p>Інформативним з точки зору етнографії є «Слово о полку Ігоревім», в якому
описуються одяг та обладунки воїнів, вірування та звичаї у поході, тогочасні уявлення про
честь та пошану (причина походу – «шукаючи собі честі, а князю – слави»).</p>
<p>Пізньосередньовічні та ранньомодерні літописи містять значний обсяг етнографічної
інформації привченої народному побуту, обрядовості та віруванням. Цікаві етнографічні
розвідки містяться у Полемічній літературі Захарія Копистенського та Івана Вишенського.
Цінним для вивчення традицій українців доби козаччини є «Опис України» Гійома
Левасера де Боплана. У ньому знайшли відображення обряди сватання, одяг українців, їжу,
архітектуру, звички мешканців України</p>
<h2>2. Передумови становлення української етнології наприкінці ХVIIІ ст.</h2>
<p>Як вже зазначалось попередньо, деякі дослідники цього питання ведуть відлік від
1777 року – появи праці Григорія Калиновського «Опис весільних українських
простонародних обрядів» (в оригіналі вийшла російською та мала назву «Описание
свадебних украинских простонародних обрядов»). Цю позицію відстоював дослідник
Микола Сумцов (1854-1922).</p>
<p>Іншу точку відліку запропонував етнограф та публіцист Олександр Пипін (1833-
1904), який був академіком Петербурзької академії наук, а за рік до смерті став почесним
членом НТШ. Він, зокрема, не вважав Г. Калиновського українським етнографом, адже
праця була написана російською мовою. Він віддавав першість української етнографії
Миколі Цертелєву (1790–1869). У 1819 р. в Санкт-Петербурзі ним було надруковано книгу
«Спроба зібрання старовинних малоросійських пісень», куди ввійшло 9 дум та одна
історична пісня.</p>

<p>У передмові до збірки зазначав, що українську народну пісню ставить вище
найталановитіших романів і поем, оскільки ці пісні демонструють геній і дух народу.</p>
<figure class="sign">
   <p><img src="https://upload.wikimedia.org/wikipedia/commons/2/2c/%D0%94%D0%BE%D0%BC%D0%B0%D0%BD%D0%B8%D1%86%D1%8C%D0%BA%D0%B8%D0%B9_%D0%92.jpg" width="250" height="300" alt="Василь Доманицький"></p>
   <figcaption>Василь Доманицький</figcaption>
  </figure>
<p>Василь Доманицький (1877-1910) – український літературознавець, фольклорист,
історик, був редактором першого повного видання «Кобзаря» Т. Шевченка у 1907 році
називав першим українським етнографом Зоріана Доленгу-Ходаковського (справжнє
прізвище Адам Чарноцький (1784 – 1825) народився неподалік Мінська). У 1974 р.
опубліковано «Українські народні пісні у записах Зоріана Доленги-Ходаковського з
Галичини, Волині, Поділля, Придніпрянщини і Полісся» всього близько 1 876 текстів,
близько половини з яких – весільні пісні.</p>
<p>Очевидно, що виокремлення етнології в самостійну галузь знань відбувалось в
Україні в добу романтизму, що творила в уяві тогочасних мислителів картину вільного
розвитку української культури, а література наповнилась історико-героїчними сюжетами
української минувшини. Саме це період українського національного відродження,
поглиблення національної свідомості українців.</p>
<p>У 1781 році Гетьманщина була поділена на три намісництва – Київське,
Чернігівське, та Новгород-Сіверське, в результаті українські землі були включено до
загальноімперського устрою. Цьому процесу передував указ 1779 року Катерини ІІ генералу
П. Румянцеву, згідно якого необхідно було здійснити вивчення земель задля найліпшого
поділу на повіти. Спеціальна комісія працювала три роки, а результатом вивчення став
«Опис Чернігівського намісництва».</p>
 <p>Основний матеріал було зібрано завдяки використанню
анкет, що були спеціально розроблені Федором Туманським (1757-1810). Фактично йому
належить перша розробка методики польового дослідження в українській етнографії. За
короткий період з’являються «Топографическое описание Харьковского наместничества»
(1788), «Топографическое описание Малоросийской губернии» (1798-1800).</p>
<p>Етнографічними описами відзначаються вірші Григорія Сковороди (1722–1794).</p>
<p>Крім того філософ у своїх байках неодноразово звертається до приказок та прислів’їв
«Всякому городу нрав і права, Всяка імієт свой ум голова»
Неможливо обійти увагою зачинателя української класичної літератури Івана
Петровича Котляревського (1769 – 1838), який у своїй «Енеїді» (1798 р.) описував народні
костюми (чоловічий, жіночий, дівочий), костюми заможних верств тогочасного суспільства,
національну кухню.</p>
<h2> 3.Розвиток науки у ХІХ: від етнографії до етнології</h2>
<p>Відзначаючи важливу роль мови у самобутності нації варто згадати дослідження
присвячені пошуку витоків української мови.</p>
<p>У 1818 році на Наддніпрянщині виходить «Граматика малороссийского наречия»
Олександра Павловського. В Галичині в цей же час виходять праці з філології Івана
Могильницького.</p>
<p>У 1830 році на Закарпатті Михайло Лучкай видає латиною «Граматику слов’яноруську». Всі ці праці об’єднує послідовність у доведенні самобутності української мови та її
єдність на всій території проживання українців.</p>

<p>Київський центр етнографічних досліджень сформувався навколо Київського
університету та його ректора Михайла Максимовича (збірки «Малоросійські пісні» (1827),
«Українські народні пісні» (1834)). Одразу після створення Університету у ньому було
відкрито «Музей старожитностей». Крім того, у 1835 році було утворено «Тимчасовий
комітет для пошуку старожитностей» (існував до 1845 року).</p>
<p>Збирачем народної пісні був композитор Микола Лисенко, який видав сім випусків
«Збірника українських пісень» та наукову працю «Характеристика музичних особливостей
українських дум і пісень у виконанні кобзаря Остапа Вересая» (1873).</p>
<p>У Львові українознавчі дослідження провадили учасники «Руської трійці» Маркіян
Шашкевич, Іван Вагилевич та Яків Головацький. Вони вважаються зачинателями нової
української літератури на західноукраїнських землях на народній основі. Досліджуючи
народну культуру вони поділяли пам’ятки на «мертві» і «живі». Яків Головацький підготував
працю про народний одяг Галичини і Закарпаття, збірник народних пісень «Галицької та
Угорської Русі» (1878).</p>


<p>На початку ХХ століття Федір Вовк (1903-1905) провів комплексні етнологічноантропологічні експедиції за результатами якої було видано «Антропометричні досліди
українського населення Галичини, Буковини й Угорщини» (1908). А вже у 1916 році видав
узагальнюючі наукові дослідження «Етнографічні особливості українського народу» та
«Антропологічні особливості українського народу».</p>

<figure class="sign">
   <p><img src="https://ethnography.org.ua/sites/default/files/styles/300x/public/field/image/1_0.jpg?itok=ht22eDtT" width="250" height="300" alt="Федір Вовк"></p>
   <figcaption>Федір Вовк</figcaption>
  </figure>
<p> В цей же період активною
етнографічною діяльністю займається і Володимир Гнатюк, який досліджував українців поза
етнічними кордонами України. Та загалом підготував більше 330 праць з етнології.
Значний внесок у вітчизняну етнографію належить Миколі Сумцову. Його праця
«Сучасна малоросійська етнографія» (рос. мовою) витримала два видання. Був не лише
етнографом, а й теоретиком народознавства.</p>
<p>Якщо в період національного відродження (перша половина – середина ХІХ століття)
етнологія включала у свій дослідницький діапазон проблеми витоків духовності,
національної свідомості та національної ідеї – тобто все те, що сприяло пробудженню
національного потенціалу українського народу, то на початку ХХ століття спостерігався спад
в етнографічних розробках як реакція на невизначеність національного життя.</p>
<h2>4. Етнологічна діяльність ВУАН.</h2>
<p>Заснування Всеукраїнської академії наук 14 листопада 1918 року мало значний
позитивний вплив на розвиток етнології. При ній було створено Етнографічну комісію (усна
народна творчість, календар, обрядовість виробничої сфери), а у 1921 році Музей
антропології та етнології ім. Ф. Вовка (матеріальний побут), співробітники якого підготували
чотири томи журналу «Антропологія», видавався «Бюлетень етнографічної комісії» (16
номерів) та «Матеріали до етнології» (3 томи). Діяли також Кабінет Примітивної культури
(форми громадського життя) та Кабінет Музичної етнографії. Мали свої наукові товариства у
Харкові, Полтаві, Катеринославі.</p>
<p>ВУАН видавали літературу, присвячену проблемам етнології: «Етнографічний
Вісник», який публікував матеріали з теорії етнології, методиці збору етнографічного
матеріалу. Видавався до 1932 року. Журнал «Україна» публікував аналітичні статті з
українського народознавства.</p>
<p>Проте у 30-х роках ВУАН була реорганізовано, а дослідження гуманітарного
напрямку здійснювались за залишковим принципом.</p>
<p>В цей період відбувається бурхливий період національно-політичного життя України,
що мало значний позитивний вплив на розвиток етнологічної науки. Значно розширюється
діапазон проблем за рахунок дослідження нових сфер життя (молодіжної культури,
робітничого побуту). Відбувається вихід на рівень осмислення глобальних проблем
державотворення. Саме в цей період остаточно утвердився термін «етнологія», що
відображало якісні зміни у підходах до вивчення свого предмету.</p>
<h3>4.1. Етнологічна наука на західноукраїнських землях у міжвоєнний період.</h3>
<p>Перебування у складі іноземних держав негативно позначились на розвитку етнології
в цей період. Більшість урядів провадила відверту антиукраїнську політику, що призвело до
занепаду української етнології.</p>
 <p>Це призвело до формування регіональних осередків
етнографічних досліджень. Були створені товариство і музей «Бойківщина» у місті Самборі
на Львівщині, яке мало своє періодичне видання. Діяло етнографічне товариство
Підкарпатської Русі в Мукачевому, музей «Гуцульщина» в Коломиї, «Верховина» в Стрию
та інші.</p>
<p>В роботі цих осередків брали участь видатні науковці Зенон Кузеля, Володимир

Кубійович, Іван Крип’якевич та інші. У 1924 році у Львівському університеті було створено
центр вивчення етнографії на чолі з Адамом Фішером, автором нарису «Русини».</p>
<h2>5. Українська радянська етнографічна наука.</h2>
<p>Термін «етнологія» був визнаний у комуністичних та соціалістичних країнах
«буржуазним» та фактично забороненим, тож радянська наука обґрунтовувала і нав’язувала
термін «етнографія». Завданням такого «наукового» напрямку було пропагування
загальнонаціональної культури та ідеології, формування «радянської людини» з ліквідацією
національних відмінностей шляхом демонстрації прояву інтернаціональних рис культури.
Результатом стала абсолютна відірваність етнографії від реального життя та суспільних
потреб.</p>
<p>У 1936 році було утворено Інститут фольклору АН УРСР (фактично спадкоємець
етнологічних відділів ВУАН), а у 1939 році відкрито його Львівський філіал (після ліквідації
НТШ). Перший у 1942 році було перетворено в Інститут мистецтвознавства, фольклору та
етнографії АН УРСР на чолі з М. Рильським. Ці наукові установи не лише здійснювали
дослідження, а й готували професійних етнографів, адже в радянський час жоден навчальний
заклад не готував відповідних фахівців.</p>

<figure class="sign">
   <p><img src="https://www.ukrlib.com.ua/my/images/full/rylskyy-maksym-tadeyovych_3.jpg" width="250" height="300" alt="Максим Рильський"></p>
   <figcaption>Максим Рильський</figcaption>
  </figure>
<p>30-50-ті роки стали періодом репресій та ідеологічного тиску в українській етнографії.
Відбувається звуження предмету дослідження, переходом до нейтральних та навіть
псевдонаукових проблем. У 60-х роках на хвилі «хрущовської» відлиги відбувається
зростання рівня етнологічних досліджень. Було підготовлено комплексну працю «Українці»,
яку згодом заборонили розповсюджувати. Період «застою» відбився і в етнографічних
дослідженнях. Етнографія стає відірваною від наукового життя, перетворюючись на
теоретизовано науку.</p>
<p>Період з кінця 60-х років ознаменувався відкриттям в Україні цілого ряду
етнографічних музеїв під відкритим небом (скансенів) – у Києві, ПереяславіХмельницькому, Львові, Ужгороді, Чернівцях.
В цей час дослідники зосередились на дослідженні традиційно-побутової культури,
міжетнічних культурно-побутових зв’язків, характеристики етнографічних регіонів, сім’ї та
сімейного побуту. У 80-х роках вийшли фундаментальні праці «Бойківщина: історикоетнографічне дослідження» (1983), «Гуцульщина: історико-етнографічне дослідження»
(1987), «Украинские Карпаты. Культура» (1989).</p>
<h2>6. Розвиток української етнології в кінці ХХ – на початку ХХІ ст.</h2>
<p>Зазначеному періоду в повній мірі притаманний процес переходу від суто
пізнавального процесу до аналізу та розв’язання найважливіших етнонаціональних питань.
З середини 90-х років ХХ століття в університетах Києва, Львова, Чернівців
функціонує підготовка спеціалістів-етнологів. Центрами етнологічних досліджень стали
університети та профільні кафедри у Львові, Чернівцях, Києві, Одесі.</p>
<p>За роки незалежності українські етнологи підготували такі фундаментальні праці
«Полісся України» (1997, 1999, 2003), «Холмщина і Підляшшя» (1997), багатотомне видання
«Етногенез та етнічна історія населення Українських Карпат. Археологія та антропологія».
Сучасна етнографічна науко зорієнтована на те, аби плекаючи відродження
національних символів, бачити їх у контексті існуючих етнокультурних процесів. З 1989
року відновлено діяльність НТШ у Львові, створено при ньому секцію етнографії та
фольклористики.</p>

<p>Видання «Народна творчість і етнографія», «Наукові записки Київського
університету. Серія: Етнологія», «Київська старовина», «Карпати: людина, етнос,
цивілізація», «Народознавчі зошити».</p>
<p>Активно розвивається етнологія сьогодні. З’являються нові напрямки досліджень.
Зокрема український етнолог Марина Гримич випустила серію праць.<p>
<p>Валентина Борисенко займається народною обрядовою культурою, проблемами
розвитку та становлення етнології в Україні. «Українська етнологія» (2007), монографія
«Сімейна обрядовість українців XX - початку XXI століття» (2016).</p>
<p>Ірина Ігнатенко займається українським фольклором. За останні роки вийшли такі
дослідження «Жіноче тіло у традиційній культурі українців» (2013), «Чоловіче тіло у
традиційній культурі українців» (2016), «Шлюбно-сімейні стосунки у традиційній культурі
українців» (2017).</p>
<p>Всеволод Наулко доклав багато зусиль до створення «Регіонального історичноетнографічного атласу України, Білорусі та Молдови». Займався також питаннями етнічного
розвитку України, етнокультурних процесів, міжетнічної взаємодії населення та зробив
істотний внесок у розвиток історіографії української етнографії та музейництва. Серед
останніх праць такі, як «Серби в Україні», «Цигани в Україні».</p>
<p>Активно працює Інститут мистецтвознавства, фольклористики та етнології ім.
Рильського НАН України та Інститут Народознавства НАН України.</p>
<h3>6.1Діаспорні дослідження з української етнології</h3>
<p>Дослідження науковців, що емігрували були продовжені в Українському вільному
університеті у Празі (1921-1945) та Мюнхені (з 1945).</p>
<p> Відбувались семінари з проблем
походження українського народу, соціальних зв’язків, весільної обрядовості, народної
світської та церковної архітектури та багато інших. Особлива заслуга у діаспорних студіях
належить Вадиму Щербаківському, Левку Чикаленку, Віктору Петрову. У Німеччині, а
згодом в Англії працював Олекса Воропай та Володимир Шаян.</p>
<p> Після Другої світової війни
найбільше українознавчих студій зосередилось в Канаді – Альбертському університеті м.
Едмонтон. Там працює кафедра української культури та етнографії ім. Гуцуляків. Також у
Канаді діють етнографічні музеї під відкритим небом – в Едмонтоні «Село української
культурної спадщини», у Вегревіллі «Парк української писанки».</p>

<figure class="sign">
   <p><img src="http://ntsh.org/sites/default/files/diyachi-v-poltavi-1903-big.jpg" width="400" height="300" alt="Наукове Товариство імені Шевченка"></p>
   <figcaption>Наукове Товариство імені Шевченка</figcaption>
  </figure>
<p>Щорічно у Канаді
приводяться великі українські етнографічні фестивалі з великими виставками.
У США діє Українська вільна академія наук, яка здійснює етнографічні дослідження.
Близько 30 українознавчих курсів працює у різних університетах та коледжах США. При
Гарвардському університеті діє Український інститут. З 1976 року у Нью-Йорку працює
Український музей. А з 1975 року у Чикаго діє «Гуцульський дослідний інститут»</p>

<p>Отже, українська етнологія, як наука та галуз знань пройшла складний шлях свого
розвитку. Етнографічні дані зафіксовано у найдавніших писемних джерелах часів Київської
Русі. Справді науковий підхід до етнології пов’язаний з короткочасною діяльністю Південнозахідного відділу Російського географічного товариства. Зусиллями його працівників зібрано
чимало цінних народознавчих матеріалів.</p>
<p>Діяльність НТШ стала втіленням кращих традицій української етнографії та
фольклористики попередніх десятиліть. В той же час послуговуючись дослідженнями
європейських науковців підняли українську етнологію на якісно новий щабель розвитку.
Традиції НТШ були продовжені науковцями ВУАН, проте їх досягнення були занедбані
«радянський» період розвитку вітчизняної етнології, коли наукові дослідження з етнології
підмінювались псевдонауковими темами та проблемами.</p>

<p>На сьогодні в Україні діє низка провідних центрів із вивчення етнології, покликаних
дати відповідь на ключові питання цієї науки. Сучасна етнологія має на меті досліджувати не
лише давнину, а й активно втручатися у націокультурні процеси. Залишаються ключовими
питання питань традиційно-побутової культури, проблеми етногенезу, етнічної історії,
дослідження етнічного складу населення, перспектив розвитку української нації та інші.</p>
<a href="#top"><img src="http://cdn.onlinewebfonts.com/svg/img_257583.png" width="50px"></a>
</body>
</html>